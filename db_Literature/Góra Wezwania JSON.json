{"\ufeffPrzemys\u0142aw T. Kowalczyk\n\n\n\nG\u00d3RA WEZWANIA\n\n\n\n\tLegenda g\u0142osi, \u017ce na szczycie G\u00f3ry Wezwania znajduje si\u0119 \u015bwi\u0105tynia nie\u015bmiertelnego wojownika, kt\u00f3ry jest wys\u0142annikiem boga Arche. Tym, kt\u00f3rym uda si\u0119 dotrze\u0107 do niego, tajemniczy wojownik udziela swej nauki i czyni z nich pos\u0142a\u0144c\u00f3w przeznaczenia. Staj\u0105 si\u0119 nie\u015bmiertelni jak on i maj\u0105 moc samego Arche, aby spe\u0142nia\u0107 jego wol\u0119 na ziemi. \n\tRaz na setki lat wojownik ze szczytu G\u00f3ry Wezwania posy\u0142a swe wezwanie do swoich wybranych, aby zebra\u0107 ich na szczycie g\u00f3ry i udzieli\u0107 im swej mocy, aby mogli przywr\u00f3ci\u0107 \u0142ad i porz\u0105dek w \u015bwiecie. Albowiem tajemniczy wys\u0142annik boga Arche powo\u0142uje swoich wybranych jedynie wtedy, gdy \u015bwiatu grozi zag\u0142ada. Arche sam zawsze wyznacza kogo chce i kiedy chce, a na g\u0142os jego powo\u0142ania, nikt nie ma prawa si\u0119 sprzeciwi\u0107\u2026\n    \u2022 S\u0142yszysz?\n\tS\u0142ysza\u0142, ale ignorowa\u0142 s\u0142owa ojca.\n    \u2022 Nie odpowiadasz? \u2014 zirytowa\u0142 si\u0119 jego ojciec \u2014 My\u015blisz, \u017ce jeste\u015b taki m\u0105dry i pozjada\u0142e\u015b wszystkie rozumy. Skoro tak, to powiedz mi co twoim zdaniem mie\u015bci si\u0119 na G\u00f3rze Wezwania. Wiata? \n\tMilcza\u0142.\n    \u2022 \u015awi\u0105tynia, h\u0119? \u2014 zakpi\u0142 z niego \u2014 Skoro wiesz, \u017ce \u015bwi\u0105tynia to dlaczego nie odpowiadasz?\n\tOjciec rzuci\u0142 w niego nadgryzion\u0105 bu\u0142k\u0105 z mas\u0142em.\n    \u2022 Id\u017a mi precz z oczu.\n\tPoszed\u0142.\n\tFacet zosta\u0142 sam przy kominku. Memla\u0142 w g\u0119bie drug\u0105 bu\u0142k\u0119 z mas\u0142em i przegryza\u0142 j\u0105 serem i kie\u0142bas\u0105. Gdy po\u0142kn\u0105\u0142 k\u0119sa uczyni\u0142 \u0142yk piwa. By\u0142o ch\u0142odne i gazowane. Przepysznie komponowa\u0142o si\u0119 z jad\u0142em. Bekn\u0105\u0142. \n    \u2022 Mo\u017cesz si\u0119 zachowywa\u0107? \u2014 zapyta\u0142a go \u017cona.\n\tTeraz on zignorowa\u0142 j\u0105. Ale ona uzna\u0142a to i tak za zaszczytn\u0105 odpowied\u017a. Najwidoczniej jej m\u0105\u017c raczy\u0142 si\u0119 nieco lepiej zachowywa\u0107, bo od tej pory ju\u017c g\u0142o\u015bno nie bekn\u0105\u0142 ani nie pierdn\u0105\u0142. Za m\u0142odym Gniewko nie mia\u0142a zamiaru si\u0119 ujmowa\u0107. Tyle razy mu powtarza\u0142a, aby si\u0119 nie wym\u0105drza\u0142 i by\u0142 poddany ojcu. Skoro ten mia\u0142 swoje odr\u0119bne zdanie na ten temat niech\u017ce teraz udowodni, \u017ce jest lepsze od jej rady. Zobaczymy czym\u017ce ono poskutkuje\u2026 jak na razie by\u0142o ono przyczyn\u0105 swar\u00f3w i k\u0142\u00f3tni. Ale c\u00f3\u017c, jej to nie obchodzi\u0142o. M\u0142ody niech sobie radzi. Nied\u0142ugo b\u0119dzie doros\u0142y. Odejdzie z domu,a ona tu zostanie.\n\tKolejna porcja kanapek by\u0142a ju\u017c gotowa. Przystawi\u0142a m\u0119\u017cowi pod nos i usiad\u0142a na pryczy. My\u015bla\u0142a. D\u0142ugo i bezg\u0142o\u015bnie. To samo jej m\u0105\u017c. By\u0142o cicho jak na zewn\u0105trz, gdzie panowa\u0142a wieczna g\u0142ucha i zimna cisza. Jedynie z g\u00f3r dochodzi\u0142y ich echa jakby skowytu wilk\u00f3w wyj\u0105cych do ksi\u0119\u017cyca. A mo\u017ce by\u0142o to wycie wiatru? A by\u0107 mo\u017ce wycie cz\u0142owieka? Oblaz\u0142a j\u0105 g\u0119sia sk\u00f3rka. Wzdrygn\u0119\u0142a si\u0119 i spojrza\u0142a na m\u0119\u017ca. W\u0142a\u015bnie ugryz\u0142 k\u0119s mi\u0119sa i popi\u0142 \u0142ykiem piwa. Ba\u0142a mu si\u0119 to powiedzie\u0107, ale chcia\u0142a, aby si\u0119 do niej przybli\u017cy\u0142 i j\u0105 obj\u0105\u0142.\n    \u2022 Po\u0142\u00f3\u017c si\u0119 obok mnie, zimno mi.\n\tM\u0119\u017cczyzna zatrzyma\u0142 r\u0119k\u0119 z jedzeniem w po\u0142owie i zamkn\u0105\u0142 szcz\u0119k\u0119. Od\u0142o\u017cy\u0142 co mia\u0142 zje\u015b\u0107 i pos\u0142uszny jak baran podszed\u0142 do \u017cony i usiad\u0142 obok niej. Od razu zrobi\u0142o si\u0119 jej ciep\u0142o. Mimo to wsadzi\u0142a swoje zimne k\u0142ykcie pod jego odzienie i dotkn\u0119\u0142a jego piersi. By\u0142a nie\u017ale ow\u0142osiona. Czu\u0142a bicie jego serca. Robi\u0142o si\u0119 coraz silniejsze.\n    \u2022 Co? \u2014 zapyta\u0142 j\u0105 kiedy spotka\u0142 jej wzrok na sobie.\n    \u2022 G\u00f3wno \u2014 odpowiedzia\u0142a, kiedy ten tak znienacka j\u0105 zapyta\u0142 jakby si\u0119 czego\u015b ba\u0142 czy wstydzi\u0142.\n\tM\u0119\u017cczyzna za\u015bmia\u0142 si\u0119 i zapyta\u0142:\n    \u2022 No nie b\u00f3j si\u0119, to tylko wiatr.\n\tDomy\u015bli\u0142 si\u0119 \u2014 rzek\u0142a w my\u015blach \u2014 Zawsze si\u0119 domy\u015bla\u0142, ale nie zawsze o tym m\u00f3wi\u0142. Wcale nie jest taki g\u0142upi na jakiego wygl\u0105da. \n    \u2022 Obejmij mnie \u2014 poprosi\u0142a, cho\u0107 w jej ustach zabrzmia\u0142o to jak rozkaz. \n\tObj\u0105\u0142 j\u0105 wi\u0119c i przycisn\u0105\u0142 do siebie, a ju\u017c chwil\u0119 p\u00f3\u017aniej poczu\u0142 jak kobieta wi\u0119dnie niczym kwiat i staje si\u0119 gi\u0119tka jak trawa. Usz\u0142o z niej napi\u0119cie i zrobi\u0142o jej si\u0119 cieplej. \n    \u2022 M\u0142ody jest g\u0142upi, ale to dobry ch\u0142opak. Dra\u017cni si\u0119 z tob\u0105 bo nie aprobujesz jego stara\u0144. On lubi by\u0107 doceniany. Pochwal go. Zobaczysz, \u017ce nie b\u0119dzie ci si\u0119 tak stawia\u0142.\n\tNie od razu odpowiedzia\u0142, ale po namy\u015ble i bez po\u015bpiechu.\n    \u2022 Zobaczymy.\n\tOgie\u0144 strzeli\u0142 w palenisku. Iskra wyskoczy\u0142a z \u017caru, ale zgas\u0142a zaraz potem. Pal\u0105ca si\u0119 k\u0142ody drewna sycza\u0142y, to \u017cywica najwidoczniej zaj\u0119\u0142a si\u0119 ogniem. Zaraz potem potwierdzi\u0142 to intensywny zapach przypominaj\u0105cy sosn\u0119.\n    \u2022 Chcesz? \u2014 zapyta\u0142a kobieta.\n\tOn spojrza\u0142 w d\u00f3\u0142 na ni\u0105 i u\u015bmiechn\u0105\u0142 si\u0119 z\u0142owieszczo.\n    \u2022 Zawsze \u2014 odpar\u0142 dumnie i zrzuci\u0142 z ramion grub\u0105 sk\u00f3r\u0119.\n\tKobieta poczu\u0142a jak silne ramiona m\u0119\u017ca przyci\u0105gaj\u0105 j\u0105 do siebie. Jej twarz zanurzy\u0142a si\u0119 w jego ramionach, a on zacz\u0105\u0142 j\u0105 rozbiera\u0107. Nie mia\u0142a zamiaru czeka\u0107, on by\u0142 zbyt powolny. Niekonkretny, mia\u0142 jakie\u015b dziwne upodobania, aby zaczyna\u0107 od g\u00f3ry w d\u00f3\u0142 kiedy ona chcia\u0142a, aby j\u0105 dotkn\u0105\u0142 w\u0142a\u015bnie tu. Wzi\u0119\u0142a jego r\u0119k\u0119 i po\u0142o\u017cy\u0142a na \u0142onie. M\u0119\u017cczyzna poczu\u0142 jak bardzo by\u0142o wilgotne. Zbli\u017cy\u0142 swe usta do jej ust, a ich j\u0119zyki otar\u0142y si\u0119 o siebie insynuuj\u0105c to czego ich intymne partie cia\u0142a pragn\u0119\u0142y. Niewiasta mocno nacisn\u0119\u0142a jego cz\u0142onka, a on poczu\u0142 si\u0119 jakby kto\u015b dotyka\u0142 mu cz\u0119\u015bci musku\u0142. Spojrza\u0142 jej w oczy, by\u0142y a\u017c na wp\u00f3\u0142 przymkni\u0119te. M\u00f3g\u0142by przysi\u0105c, \u017ce niemal b\u0142aga go, aby w ni\u0105 wszed\u0142. Ale nie by\u0142 pewien. Czy, aby nie za szybko? Co je\u015bli ona jeszcze chce, aby j\u0105 czule dotyka\u0142 i troskliwie g\u0142aska\u0142 po ramionach i szyi jak niegdy\u015b? Nie, tym razem by\u0142o inaczej. Kobieta zdj\u0119\u0142a bielizn\u0119 i wypi\u0119\u0142a si\u0119 do niego, a on ju\u017c wiedzia\u0142 co ma zrobi\u0107.\n\tWszed\u0142 w ni\u0105, a ona, a\u017c si\u0119 wygi\u0119\u0142a do ty\u0142u z rozkoszy i westchn\u0119\u0142a i szeptem j\u0119kn\u0119\u0142a:\n    \u2022 Dochodz\u0119.\n\tOn nie m\u00f3g\u0142 pozwoli\u0107 by\u0107 jej d\u0142u\u017cn\u0105, wi\u0119c pr\u0119dko napr\u0119\u017cy\u0142 mi\u0119\u015bnie kegla i po trzech mocnych pchni\u0119ciach do\u0142\u0105czy\u0142 do \u017cony.\n\tPo kilku minutach oboje opadli obok siebie zdyszani jak pierun saski i wybuchli \u015bmiechem.\n    \u2022 Ty \u017cono to wiesz jak mam ci dochodzi\u0107.\n\tKobieta u\u015bmiechn\u0119\u0142a si\u0119 i zacz\u0119\u0142a mu opowiada\u0107 ze szczeg\u00f3\u0142ami co zrobi\u0142 \u017ale, a co dobrze. On notowa\u0142 to w swej pami\u0119ci i poprzysi\u0105g\u0142 sobie, \u017ce zastosuje te wskazania zapewne jutro jak tylko znowu dopadnie j\u0105 chcica. Albo jego. Bo z tym to by\u0142o r\u00f3\u017cnie jak w kalejdoskopie los\u00f3w.\n\tNied\u0142ugo potem kobieta wzi\u0119\u0142a owoce i u\u0142o\u017cywszy si\u0119 obok niego, zacz\u0119li je\u015b\u0107. Potem opowiadali sobie o wsp\u00f3lnych planach na jutrzejszy dzie\u0144, troch\u0119 pomarudzili jeszcze na syna, potem na pogod\u0119 i wieczn\u0105 zmarzlin\u0119, a na sam ostatek zasn\u0119li w swoich obj\u0119ciach.\n\n\tNazajutrz Erazm wyszed\u0142 z chaty. Musia\u0142 mocno popchn\u0105\u0142 drzwi, gdy\u017c zastawi\u0142 je gruby \u015bnieg. Meliora musia\u0142a mu pom\u00f3c. Oboje zacz\u0119li odsypywa\u0107 \u015bnieg zewsz\u0105d. \n    \u2022 Gniewko, chod\u017a nam pom\u00f3c! \u2014 zawo\u0142a\u0142a matka. Tak jak si\u0119 spodziewa\u0142a ch\u0142opak nie od razu odpowiedzia\u0142.\n    \u2022 Nicpo\u0144 \u2014 \u017cachn\u0105\u0142 pod nosem ojciec tak aby go \u017cona s\u0142ysza\u0142a.\n    \u2022 Przesta\u0144 \u2014 poprosi\u0142a, ale w jej g\u0142osie brzmia\u0142o to rzecz jasna jak rozkaz.\n\tOdgarniali \u015bnieg tak szybko, \u017ce nim si\u0119 obejrzeli by\u0142o po sprawie.\n    \u2022 Widzisz? \u2014 prychn\u0105\u0142 Erazm \u2014 Mo\u017cna? Mo\u017cna.\n\tCisn\u0105\u0142 \u0142opat\u0119 w bok i wr\u00f3ci\u0142 do chaty, gdzie pr\u0119dko dorzuci\u0142 drwa do kominka, aby si\u0119 rozgrza\u0107. Kiedy Meliora zaj\u0119\u0142a si\u0119 szykowaniem \u015bniadania m\u0105\u017c jej poszed\u0142 na ten czas do ku\u017ani, aby zacz\u0105\u0107 nagrzewa\u0107 w warsztacie na dzie\u0144 roboczy. Wszed\u0142szy do \u015brodka zdziwi\u0142 si\u0119, \u017ce drzwi do ku\u017ani by\u0142y otwarte. Mniema\u0142, \u017ce Gniewko jakim\u015b cudem napali\u0142 w piecu, ale g\u0142\u0119boko si\u0119 pomyli\u0142. Zamiast tego znik\u0142 miecz i top\u00f3r oraz ko\u0142czan z najlepszymi strza\u0142ami jakie w tym tygodniu wyrobili. Mia\u0142 z\u0142e przeczucie, \u017ce ch\u0142opak znik\u0142. To by\u0142a jego pierwsza my\u015bl. Zrobi\u0142o mu si\u0119 s\u0142abo, ale postanowi\u0142 si\u0119 opami\u0119ta\u0107 i nie panikowa\u0107.\n\tWszed\u0142 do drugiej cz\u0119\u015bci mieszkania, gdzie mie\u015bci\u0142y si\u0119 schody na poddasze gdzie mieszka\u0142 ich syn i wszed\u0142 na g\u00f3r\u0119.\n\tMeliora kroi\u0142a marchew, gdy w progu stan\u0105\u0142 Erazm z twarz\u0105 blad\u0105 jak \u015bnieg za jego plecami. Momentalnie upu\u015bci\u0142a n\u00f3\u017c z r\u0105k. Nogi zacz\u0119\u0142y jej si\u0119 trz\u0105\u015b\u0107 i musia\u0142a usi\u0105\u015b\u0107. Nie mog\u0142a prze\u0142kn\u0105\u0107 nawet \u015bliny. M\u0119\u017cczyzna pochwyci\u0142 j\u0105, aby nie upad\u0142a ale sam te\u017c nie czu\u0142 si\u0119 w tym momencie najlepiej. Oboje opadli obok siebie. Patrzyli na to co Erazm trzyma\u0142 w r\u0119ce. By\u0142 to pusty kuferek, w kt\u00f3rym wcze\u015bniej mie\u015bci\u0142 si\u0119 r\u00f3g. \n\n2\n\n\tGniewko chwyci\u0142 si\u0119 wystaj\u0105cej ska\u0142y. Upewni\u0142 si\u0119, \u017ce nie drga. Zrobi\u0142 pierwszy pr\u00f3bny ruch, a potem si\u0119 podci\u0105gn\u0105\u0142. Sekwencje powtarza\u0142 niemal co dwie minuty. Uchwyci\u0107 si\u0119 wystaj\u0105cej cz\u0119\u015bci \u015bcianki, podeprze\u0107 si\u0119 nogami i do g\u00f3ry. W g\u0142owie mia\u0142 s\u0142owa ojca: \u201cPami\u0119taj, przy wspinaczce to g\u0142\u00f3wnie nogi maj\u0105 pracowa\u0107, nie r\u0119ce\u201d. Teraz b\u0142ogos\u0142awi\u0142 ojca za t\u0105 rad\u0119. Zaoszcz\u0119dzi\u0142 pewni du\u017co si\u0142, r\u0119ce pewno dawno by mu pad\u0142y gdyby wy\u0142\u0105cznie na nich si\u0119 opiera\u0142. Cieszy\u0142 si\u0119 r\u00f3wnie\u017c, \u017ce nie zg\u0142upia\u0142 na tyle, aby p\u00f3j\u015b\u0107 bez r\u0119kawic. Co prawda go\u0142ymi palcami by\u0142oby \u0142atwiej si\u0119 wspina\u0107, ale wtedy z pewno\u015bci\u0105 odmrozi\u0142 by sobie wszystkie cz\u0142onki nim dosta\u0142by si\u0119 na sam szczyt G\u00f3ry Wezwania. \n\tWspina\u0142 si\u0119 ju\u017c od przesz\u0142o dw\u00f3ch godzin. Wyruszy\u0142 jeszcze noc\u0105. Nie wiedzia\u0142 czemu. Po prostu wiedzia\u0142, \u017ce musi. Nie tylko dlatego, aby udowodni\u0107 ojcu jak wielkie g\u0142upoty plecie, ale dlatego, \u017ce chcia\u0142 poczu\u0107 co\u015b wi\u0119cej. Rzuci\u0107 si\u0119 w wir przygody. Udowodni\u0107 samemu sobie, \u017ce mog\u0119. Potrafi\u0119. Zrobi\u0119! Mog\u0119 bo mog\u0119! Wszystko mog\u0119, cho\u0107 jak to m\u00f3wi\u0142 m\u00f3j ojciec \u2014 rzek\u0142 sobie w my\u015blach \u2014 Nie wszystko przynosi korzy\u015b\u0107. Tu akurat mu przyznam racj\u0119 i oddam sprawiedliwo\u015b\u0107 raz jeszcze. Nie wszystko przynosi korzy\u015b\u0107, np. siedzenie w domu i pierdzenie w sto\u0142ek jak on to robi. No i jeszcze bekanie. To mu wychodzi najlepiej. No i walenie w kowad\u0142o. A i jeszcze bajdurzenie o tych wszystkich farmazonach. Ehh\u2026 czasami szkoda mi tego cz\u0142owieka. Nie m\u00f3wi\u0119, \u017ce jest z\u0142y. Jest porywczy, g\u0142upio gada, wi\u0119cej ma si\u0142y w mi\u0119\u015bniach ni\u017c w m\u00f3zgu, ale te jego tradycyjne spojrzenie na \u015bwiat, wierzenia ludu, te wszystkie zasady i gloria naszej dziatwy: \u201cNadejdzie godzina, a mo\u017ce nawet ju\u017c jest kiedy to co by\u0142o zakryte, stanie si\u0119 jawnym\u201d. No powodzenia. Stanie si\u0119 z pewno\u015bci\u0105. Wystarczy pochodni\u0119 wzi\u0105\u0107. \n\tTak my\u015bl\u0105c sobie szed\u0142 przed siebie i pi\u0105\u0142 si\u0119 na szczyt G\u00f3ry Wezwania. Kierowany jakim\u015b wewn\u0119trznym g\u0142osem dialogowa\u0142 z nim nie wiedz\u0105c do ko\u0144ca z kim m\u00f3wi. Dopiero w pewnej chwili zorientowa\u0142 si\u0119, \u017ce m\u00f3wi albo sam do siebie, ale do jakiej\u015b domniemanej osoby w \u015bwiecie my\u015bli. Mo\u017ce do Atenagorasa? Albo do Dydyma? Obu im o tym opowie jak st\u0105d zejdzie. C\u00f3\u017c, zostawa\u0142a jeszcze Klotylda. Na sam\u0105 my\u015bl o niej zrobi\u0142o mu si\u0119 gor\u0105co. Jak tylko jej opowie o tym na co si\u0119 rzuci\u0142 to\u2026 ahh! \n\tMimo podekscytowania jakie nim kierowa\u0142o Gniewko z wolna zacz\u0105\u0142 si\u0119 nudzi\u0107. Droga zrobi\u0142a si\u0119 nieco bezpieczniejsza, gdy\u017c nie musia\u0142 si\u0119 ju\u017c wspina\u0107, ale szed\u0142 normalnie poziomo. Jaka\u015b dziwnie wydeptana \u015bcie\u017cka prowadzi\u0142a wprost na nast\u0119pn\u0105 ska\u0142k\u0119, gdzie mie\u015bci\u0142a si\u0119 oko\u0142o dziesi\u0119ciu metr\u00f3w ponad ziemi\u0105 p\u00f3\u0142ka skalna, gdzie b\u0119dzie m\u00f3g\u0142 odpocz\u0105\u0107, a potem dalej kontynuowa\u0107 wspinaczk\u0119. Gniewko odnosi\u0142 wra\u017cenie jakby ta droga by\u0142a wprost us\u0142ana do wspinaczki. Dos\u0142ownie jakby kto\u015b j\u0105 zaprojektowa\u0142. C\u00f3\u017c, im dalej szed\u0142 i si\u0119 wspina\u0142, tym cz\u0119\u015bciej odnajdywa\u0142 nawet dowody na swe przypuszczenia. Kamienie ociosane by\u0142y tak, \u017ce wypisz wymaluj stanowi\u0142y ni mniej ni wi\u0119cej schody. Dalej nawet kto\u015b si\u0119 postara\u0142, aby ze schod\u00f3w stworzy\u0107 co\u015b na wz\u00f3r drabinki. Gniewko musia\u0142 przyzna\u0107, \u017ce takiej \u015bcie\u017cki jeszcze nie zna\u0142. A\u017c dziw, \u017ce nikt si\u0119 tedy nie zapuszcza\u0142. M\u00f3wili, \u017ce tyle tu niebezpiecze\u0144stw czyha, c\u00f3\u017c nie w\u0105tpi\u0142 w to. Sama podr\u00f3\u017c do podn\u00f3\u017ca G\u00f3r Wezwania by\u0142a ci\u0119\u017cka i gdyby nie to, \u017ce mieszkali niemal pod sam\u0105 g\u00f3r\u0105 to pewno pob\u0142\u0105dzy\u0142by w niejednej \u015bcie\u017cce albo natkn\u0105\u0142 by si\u0119 na watah\u0119 wilk\u00f3w, lecz zbyt dobrze wyszkolony by\u0142 w tych terenach, aby umkn\u0119\u0142o jego uwadze, gdzie obecnie wilki mog\u0105 grasowa\u0107. Jedyne czego si\u0119 obecnie ba\u0142 to g\u00f3rskich kozic. Podno one potrafi\u0105 wspina\u0107 si\u0119 na najspadziastyczne szczyty i s\u0105 tak dzikie, \u017ce je\u017celi tylko kogo\u015b obcego zobacz\u0119, zaraz si\u0119 na niego rzucaj\u0105. Opr\u00f3cz kozic od czasu do czasu mo\u017cna by\u0142o tu natkn\u0105\u0107 si\u0119 na nied\u017awiedzia, ale one raczej nie by\u0142yby w stanie wspi\u0105\u0107 si\u0119 na tak\u0105 wysoko\u015b\u0107. Chyba, \u017ce znaj\u0105 jakie\u015b ukryte \u015bcie\u017cki. Istnia\u0142y jeszcze opowie\u015bci o g\u00f3rskich yeti. Ale te opowie\u015bci, akurat Gniewko traktowa\u0142 z przymru\u017ceniem oka.\n\tWspinaczka trwa\u0142a w najlepsze. Godziny mija\u0142y, a on czu\u0142 si\u0119 nienajgorzej. Powoli dokucza\u0142 mu wzmo\u017cony apetyt, ale nim wyszed\u0142 nie\u017ale si\u0119 na\u017car\u0142, tote\u017c trzyma\u0142o go nadal. W buk\u0142aku ciep\u0142a woda nadal utrzymywa\u0142a si\u0119 w odpowiedniej temperaturze. Co jaki\u015b czas robi\u0142 \u0142yczka. \n\tDopiero po nast\u0119pnych dw\u00f3ch godzinach podr\u00f3\u017cy odczu\u0142 pierwszy niepok\u00f3j. Ot\u00f3\u017c z prawej strony zacz\u0105\u0142 wia\u0107 nieprzyjemny wiatr. Na dole zwiastowa\u0142 on zazwyczaj nadci\u0105gaj\u0105c\u0105 \u015bnie\u017cyc\u0119, ale tu na tym poziomie wysoko\u015bci, m\u00f3g\u0142 r\u00f3wnie dobrze zwiastowa\u0107 grad. Nabra\u0142 pewno\u015bci co do tego pi\u0119tna\u015bcie minut p\u00f3\u017aniej, gdy prosto w twarz uderzy\u0142 go pierwszy okruch lodu.\n    \u2022 Musz\u0119 czym pr\u0119dzej znale\u017a\u0107 jakie\u015b schronienie. Najlepiej jakby jeszcze po drodze nabra\u0142 nieco chrystu. Ba! Drewno jeszcze lepiej jakby znalaz\u0142. Ale spokojnie. Po kolei. Najpierw jaka\u015b jaskinia. To priorytet.\n\tZrobi\u0142o si\u0119 nieprzyjemnie. Horyzont nabra\u0142 brunatnej barwy. Potem przeszed\u0142 w granatow\u0105, ale w ko\u0144cu zn\u00f3w w brunatn\u0105, a\u017c wreszcie nast\u0105pi\u0142o pomieszanie brunatnej, z granatow\u0105, nakrapian\u0105 bia\u0142ymi g\u0119stymi chmurami. Zacz\u0119\u0142o wia\u0107 niemi\u0142osiernie i siarczy\u015bcie. Gniewko chroni\u0142 si\u0119 r\u0119koma, ale pr\u0119dko zrezygnowa\u0142 z tak prostego rozwi\u0105zania. Wiedzia\u0142, \u017ce to najlepszy moment, aby wyj\u0105\u0107 p\u0142aszcz. Okry\u0142 si\u0119 nim szczelnie. Zarzuci\u0142 te\u017c kaptur na g\u0142ow\u0119 i chust\u0119 na usta i nos. Ca\u0142e szcz\u0119\u015bcie, \u017ce jestem w ruchu \u2014 pomy\u015bla\u0142 \u2014 Przynajmniej jest mi ciep\u0142o.\n\tNie min\u0119\u0142o dwadzie\u015bcia minut jak przesta\u0142 widzie\u0107 co jest przed nim na kilkana\u015bcie metr\u00f3w. Wszystko zasz\u0142o biel\u0105. On sam pokry\u0142 si\u0119 g\u0119stym \u015bniegiem i z trudem zgarnia\u0142 z siebie po\u0142acie lodu. Zrobi\u0142o si\u0119 niebezpiecznie.\n\tJeszcze nie zacz\u0105\u0142 panikowa\u0107, ale owszem to by\u0142 najlepszy moment na to, aby zacz\u0105\u0107 modli\u0107 si\u0119 do Arche o pomoc. Gniewko jednak ani my\u015bla\u0142 tego zrobi\u0107. M\u00f3g\u0142 polega\u0107 tylko na sobie i tego w\u0142a\u015bnie mia\u0142 dokaza\u0107: \u201cOsi\u0105gn\u0105\u0107 cel, bez niczyjej pomocy, zdany tylko i wy\u0142\u0105cznie na siebie\u201d. To mia\u0142 by\u0107 jego chrzest bojowy. Musia\u0142 to przetrwa\u0107. Najwy\u017cej po\u0142o\u017cy si\u0119 pod ska\u0142k\u0105 i okryje si\u0119 czym popadnie i spr\u00f3buje przetrwa\u0107 t\u0105 \u015bnie\u017cyc\u0119. Ale co je\u015bli ona potrwa ca\u0142\u0105 noc? Przecie\u017c \u015bniegu mo\u017ce tu tyle napada\u0107, \u017ce okryje go jak ca\u0142unem na dobranoc. Nie, do tego nie m\u00f3g\u0142 dopu\u015bci\u0107. Musia\u0142 znale\u017a\u0107 jak\u0105\u015b jaskini\u0119, ale to zaraz.\n\tCo\u015b mign\u0119\u0142o mu k\u0105tem oka. Pierwsz\u0105 jego my\u015bl\u0105 by\u0142a kozica g\u00f3rska. W\u0142a\u015bciwie troch\u0119 si\u0119 ucieszy\u0142 na my\u015bl o niej. Rozp\u0142ata\u0142 jej \u0142eb, a z jej wn\u0119trza i sk\u00f3ry zrobi\u0142by sobie pos\u0142anie. Lecz kozica znik\u0142a. Nie wychyla\u0142a si\u0119. Czy\u017cby chcia\u0142a go zaatakowa\u0107 znienacka? Kiedy ten b\u0119dzie odwr\u00f3cony? Kozice podobno potrafi\u0142y si\u0119 skrada\u0107 i atakowa\u0107 znienacka. Gniewko musia\u0142 by\u0107 ostro\u017cny. Szed\u0142 przed siebie i ogl\u0105da\u0142 si\u0119 co jaki\u015b czas na lewo i prawo, ale r\u00f3wnie\u017c w prz\u00f3d i w ty\u0142.\n\tZaczyna\u0142 si\u0119 niepokoi\u0107 i denerwowa\u0107. Jaskini nigdzie nie widzia\u0142, a kozica r\u00f3wnie\u017c si\u0119 nie wychyla\u0142a. Oddycha\u0142o mu si\u0119 coraz ci\u0119\u017cej, gdy\u017c wiatr bi\u0142 wprost na niego. Przystan\u0105\u0142 w kanionie. Szczelina mi\u0119dzy dwoma pasmami g\u00f3r by\u0142a szeroka nad jego g\u0142ow\u0105, dlatego pr\u0119dko si\u0119 nape\u0142nia\u0142a \u015bniegiem. Nie m\u00f3g\u0142 przeto d\u0142ugo tu zabawi\u0107, ale wiatr akurat w tym miejscu by\u0142 mniej odczuwalny. Musia\u0142 chwil\u0119 odpocz\u0105\u0107. Napi\u0107 si\u0119 wody. Otworzy\u0142 buk\u0142ak i przystawi\u0142 go do ust. Gor\u0105ca para bucha\u0142a z jego wn\u0119trza. By\u0142 tak spragniony, \u017ce zaraz wypi\u0142 za du\u017co jak na to jak powinien dozowa\u0107 sobie porcje. Uzna\u0142, \u017ce to te\u017c najlepszy moment, aby pr\u0119dko zje\u015b\u0107 kie\u0142bas\u0119 ze wczorajszej kolacji. Odwin\u0105\u0142 zawini\u0105tko i\u2026 nagle us\u0142ysza\u0142 jaki\u015b dziwny warkot. Odbywa\u0142 si\u0119 tu\u017c za jego plecami. Gniewko zamar\u0142 w bezruchu. Us\u0142ysza\u0142 jak czyje\u015b \u0142apy skrzypi\u0105 na \u015bniegu. Co\u015b czworono\u017cnego zbli\u017ca\u0142o si\u0119 do niego i po g\u0142osie od razu wywnioskowa\u0142, \u017ce to nie kozica g\u00f3rska. Tu musia\u0142 by\u0107 co najmniej wilk. Ale wilki nie potrafi\u0105 tak warcze\u0107 i zazwyczaj poruszaj\u0105 si\u0119 stadami, a tu definitywnie by\u0142 tylko jeden osobnik, ale z g\u0142osu wnioskowa\u0142, \u017ce ci\u0119\u017cki. Czy\u017cby nied\u017awied\u017a? Gniewko z dr\u017ceniem r\u0105k schowa\u0142 kie\u0142bas\u0119 i powoli zacz\u0105\u0142 zdejmowa\u0107 z plec\u00f3w nie miecz, ale top\u00f3r. \nU\u015bcisn\u0105\u0142 obie d\u0142onie bardzo mocno na trzonie toporu. Czeka\u0142, a\u017c cie\u0144 zwierz\u0119cia wysunie si\u0119 zza ska\u0142y. Widzia\u0142 go. S\u0142ysza\u0142 dyszanie. Co teraz zwierz\u0119 zrobi? Gniewko czeka\u0142 na jego ruch. Niech tylko wychynie g\u0142ow\u0119, a oskalpuje j\u0105 jednym pot\u0119\u017cnym ci\u0119ciem i nie b\u0119dzie zna\u0142 lito\u015bci. Serce wali\u0142o mu jak szalone. Nogi niemal same rwa\u0142y si\u0119, aby wyskoczy\u0107 zza rogu i ci\u0105\u0107 stwora. Ale roztropniej by\u0142o tu zosta\u0107. Czeka\u0142. Sekundy d\u0142u\u017cy\u0142y si\u0119 jak minuty. Nic. Zwierz\u0119 nie rusza\u0142o si\u0119, a zdawa\u0142o si\u0119 czeka\u0107 jak i on. Wreszcie cie\u0144 zwierz\u0119cia cofn\u0105\u0142 si\u0119. Gniewko odetchn\u0105\u0142 z ulg\u0105. Czy\u017cby zwierz si\u0119 ul\u0105k\u0142? Dziwne. Faktycznie, cie\u0144 znik\u0142 ale w jednej niespodziewanej chwili pojawi\u0142 si\u0119 z innej strony. Zupe\u0142nie jakby zla\u0142 si\u0119 z jego w\u0142asnym cieniem, a to by oznacza\u0142o, \u017ce zwierz\u0119 stoi wprost za nim! Gniewko obr\u00f3ci\u0142 si\u0119 i ujrza\u0142, \u017ce nad jego g\u0142ow\u0105, na szczycie kamienia stoi rozw\u015bcieczony tygrys szabloz\u0119bny.\nM\u0142odzieniec zarycza\u0142 ni to z gniewu ni ze strachu, a mo\u017ce z jednego i z drugiego jakby chc\u0105c odstraszy\u0107 samym swym g\u0142osem przera\u017caj\u0105cego zwierza, ale ten mia\u0142 pot\u0119\u017cniejszy g\u0142os od ch\u0142opaka i zarycza\u0142 tak okropnie, \u017ce omal nogi nie ugie\u0142y si\u0119 pod Gniewkiem od samego ochryp\u0142ego warkni\u0119cia tygrysa. \nZwierz napi\u0105\u0142 grzbiet i Gniewko by\u0142 pewien, \u017ce kot za sekund\u0119 skoczy na niego. Mia\u0142 teraz jedn\u0105 jedyn\u0105 sekund\u0119, aby podj\u0105\u0107 decyzj\u0119. Zaraz uderzy\u0107 na kota gdy ten b\u0119dzie na niego opada\u0142, czy spr\u00f3bowa\u0107 zrobi\u0107 unik i dopiero wtedy uderzy\u0107? Gniewko postanowi\u0142 wybra\u0107 drug\u0105 opcj\u0119, poniewa\u017c wtedy jego cios mia\u0142 by\u0107 pot\u0119\u017cniejszy i faktycznie jak si\u0119 okaza\u0142o by\u0142a to s\u0142uszna decyzja. Tygrys szabloz\u0119bny odbi\u0142 si\u0119 od ska\u0142y i skoczy\u0142 z impetem i\u015bcie krwio\u017cerczym, lecz m\u0142odzieniec zdo\u0142a\u0142 uskoczy\u0107 na bok. Gdy kot wyl\u0105towa\u0142 gibko na cztery \u0142apy Gniewko nie czekaj\u0105c ani jednej sekundy r\u0105bn\u0105\u0142 z ca\u0142ych si\u0142 toporem wprost na zwierza, kt\u00f3ry oberwa\u0142 wprost w tyle udo. Trysn\u0119\u0142a posoka krwi. Bia\u0142y \u015bnieg zabarwi\u0142 czerwieni\u0105, a na twarzy Gniewka pojawi\u0142y si\u0119 g\u0119ste krople krwi. Zwierz\u0119 odbi\u0142o od niego i zacz\u0119\u0142o si\u0119 rzuca\u0107 pr\u00f3buj\u0105c wyrwa\u0107 sobie z nogi utkwiony top\u00f3r. Gniewko ogarni\u0119ty bitewnym zewem krwi wyj\u0105\u0142 pr\u0119dko miecz z pochwy na plecach i chcia\u0142 go utopi\u0107 w zwierz\u0119ciu, ale ono umkn\u0119\u0142o. Po prostu uciek\u0142o z wbitym w udo toporem na trzech \u0142apach i jeden podkulon\u0105 do brzucha. Gniewko pr\u00f3bowa\u0142 dogoni\u0107 besti\u0119, ale ta by\u0142a tak szybka mimo tak pot\u0119\u017cnego zranienia, \u017ce Gniewko nie mia\u0142 ju\u017c ochoty jej goni\u0107, tym bardziej \u017ce obawia\u0142 si\u0119, \u017ce tygrys\u00f3w mo\u017ce by\u0107 wi\u0119cej, a ono mo\u017ce go do nich zwabi\u0107. Zamiast tego Gniewko zosta\u0142 tu gdzie wcze\u015bniej.\nOszo\u0142omiony sta\u0142 tak przez chwil\u0119 i zipa\u0142. Troch\u0119 ze strachu, troch\u0119 ze zm\u0119czenia. Gdy pierwsze emocje opad\u0142y, oczy zasz\u0142y mu \u0142zami. Po\u017ca\u0142owa\u0142, \u017ce uda\u0142 si\u0119 w t\u0105 drog\u0119.\n\n3\n\n\tErazm szed\u0142 ju\u017c od d\u0142ugich kilku godzin i zdawa\u0142o mu si\u0119, \u017ce idzie dok\u0142adnym \u015bladem swojego syna. Co jaki\u015b czas natrafia\u0142 na \u015blady \u015bwiadcz\u0105ce o tym, \u017ce ma go przed sob\u0105. Wpierw by\u0142y to \u015bmieci jakie po sobie zostawi\u0142, ale potem by\u0142y to ju\u017c \u015blady odgniecione na \u015bniegu, gdy\u017c i jego zasta\u0142a \u015bnie\u017cyca. Niestety nigdzie nie widzia\u0142 ch\u0142opca. G\u0142osu w \u017cadnym wypadku nie chcia\u0142 u\u017cywa\u0107. Wiedzia\u0142 co i kogo mo\u017ce tu zasta\u0107. Musia\u0142 by\u0107 uwa\u017cny.\n\tGodziny mija\u0142y jedna za drug\u0105, a on nadal go nie odnalaz\u0142. G\u0142o\u015bno wo\u0142a\u0142 w g\u0142\u0119bi serca do Arche: \u201cPanie, us\u0142ysz moje wo\u0142anie\u201d. Czu\u0142 ogromny \u017cal do samego siebie za to jak potraktowa\u0142 szczeg\u00f3lnie zesz\u0142ej nocy ch\u0142opca. Teraz to ju\u017c by\u0142 ch\u0142opiec. Nie ch\u0142opak, albo ch\u0142op. Ewentualnie: ch\u0142opisko! Teraz to by\u0142 jego ma\u0142y, zagubiony Gniewko. Przypomina\u0142 sobie tego ma\u0142ego bobasa, kt\u00f3rego nosi\u0142 na r\u0119kach i z kt\u00f3rym bawi\u0142 si\u0119 na kocyku w salonie. Ten sam bobas wtyka\u0142 mu paluchy w nos i temu samemu bobasowi zmienia\u0142 pieluchy. Teraz ten bobas ucieka\u0142 jakby przed nim. Szed\u0142 na spadzist\u0105 g\u00f3r\u0119 w kierunku, o kt\u00f3rym nie mia\u0142 najmniejszego poj\u0119cia. Nie zd\u0105\u017cy\u0142 nic ch\u0142opcu wyt\u0142umaczy\u0107. Zreszt\u0105, ch\u0142opiec nic nie chcia\u0142 rozumie\u0107. Gardzi\u0142 pouczeniem ojca. Ale czy\u017c to nie by\u0142a wina samego Erazma? Pyta\u0142 o to samego siebie i Boga. Gdzie le\u017cy prawda?\n\tGdybaj\u0105c nad tym Erazm wreszcie natrafi\u0142 na pierwszy \u015blad, niestety nie taki \u015blad jaki chcia\u0142by widzie\u0107 ojciec dziecka. Na puszystej powierzchni \u015bniegu widoczne by\u0142y \u015blady krwi. \u015anieg ju\u017c je prawie przykry\u0142, ale by\u0142y tak obficie ubroczone, \u017ce \u015bnieg cho\u0107 g\u0119sto napada\u0142 stopi\u0142 si\u0119 w miejscach krwi, gdy\u017c posoka cieczy musia\u0142a by\u0107 na dodatek bardzo gor\u0105ca. Sznur krwi ci\u0105gn\u0105\u0142 si\u0119 w jednym kierunku. Erazm otar\u0142 \u0142zy z oczu i zacz\u0105\u0142 i\u015b\u0107 tropem krwi.\n\n4\n\n\tGniewko musia\u0142 i\u015b\u0107. Nie m\u00f3g\u0142 si\u0119 zatrzyma\u0107 ani na moment. Je\u017celi tylko by si\u0119 zatrzyma\u0142 zamarz\u0142by. Musia\u0142 i\u015b\u0107, przed siebie. Byle gdzie, ale tylko i\u015b\u0107. Szed\u0142. Nie mia\u0142 ju\u017c jedzenia, ani picia. By\u0142 tylko on i cel przed sob\u0105. Przetrwa\u0107 do wschodu s\u0142o\u0144ca. Mo\u017ce wtedy wyjdzie s\u0142o\u0144ce i zrobi si\u0119 cieplej. Przestanie wia\u0107 ten sztorm. By\u0142a to nie tylko \u015bnie\u017cyca, by\u0142a to zlodowacia\u0142a zamie\u0107! Pokaleczy\u0142a go po twarzy. Czu\u0142, \u017ce usz\u0142o z niego troch\u0119 krwi. Ze strachu przed powrotem bestii nie odstawia\u0142 od siebie nawet na moment miecza, cho\u0107 by\u0142 zimny jak l\u00f3d. Musia\u0142 i\u015b\u0107, przed siebie. Wi\u0119c szed\u0142, powoli ale szed\u0142. Jako \u017cyw, ale i jako na wp\u00f3\u0142 umar\u0142y, ale szed\u0142. Nie m\u00f3g\u0142 przesta\u0107 i\u015b\u0107, po prostu nie m\u00f3g\u0142. Zatrzyma\u0107 si\u0119 oznacza\u0142o \u015bmier\u0107. Dop\u00f3ki idzie jest mu ciep\u0142o. Dop\u00f3ki idzie w prz\u00f3d krew nie staje, toczy si\u0119 i serce pracuje, b\u0119dzie mu ciep\u0142o. Ale senno\u015b\u0107 by\u0142a taka przyjemna. Sprawia\u0142a, \u017ce ogarnia\u0142a go b\u0142ogo\u015b\u0107. Zas\u0142u\u017cony wypoczynek. \u201cGniewko, zas\u0142u\u017cy\u0142e\u015b na sen. Wystarczaj\u0105co daleko przeszed\u0142e\u015b. Po\u0142\u00f3\u017c si\u0119. Tu b\u0119dzie ci wygodnie. Przykryje ci\u0119 \u015bnieg i okryje sob\u0105 niczym po\u015bciel. Zrobi ci si\u0119 ciep\u0142o, nie b\u0119dziesz czu\u0142 b\u00f3lu. Za\u015bniesz i si\u0119 obudzisz\u201d. Tak, za\u015bnie. Ale pyta\u0142 samego siebie, gdzie wtedy si\u0119 obudzi? Czy tu na ziemi, czy w Rajskim Ogrodzie? A mo\u017ce Rajski Ogr\u00f3d nie istnieje i po za\u015bni\u0119ciu nie ma ju\u017c nic? Je\u015bli tak, to co lepsze? Zasn\u0105\u0107 tu czy zasn\u0105\u0107 tam? Przesta\u0107 istnie\u0107? Czy da si\u0119 tak?\n\tCzu\u0142 jak traci ju\u017c nawet mrowienie w palcach od st\u00f3p. Nie m\u00f3g\u0142 ju\u017c i\u015b\u0107 dalej. Powoli zamienia\u0142 si\u0119 w o\u015bnie\u017cony sopel. Jeden krok, drugi. Ju\u017c trzeciego nie zrobi\u0142. Osun\u0105\u0142 si\u0119 na ziemi\u0119 i po prostu pad\u0142.\n\tFaktycznie, zrobi\u0142o mu si\u0119 ciep\u0142o. Ju\u017c nie wia\u0142 w niego tak okrutnie wiatr. Ze spodu nie czu\u0142 ju\u017c nawet nic. Zaczyna\u0142 by\u0107 wieczn\u0105 zmarzlin\u0105. Wszystko powoli cich\u0142o, taja\u0142o. Ale co\u015b skrzypia\u0142o na \u015bniegu, tak. Co\u015b skrzypia\u0142o. Co\u015b te\u017c wydawa\u0142o g\u0142os. Jakby z dala. Jakby z nieba. Jaki\u015b g\u0142os. Kto\u015b co\u015b przemawia\u0142 do niego. A mo\u017ce nie do niego? Zdawa\u0142o si\u0119, \u017ce s\u0142yszy swoje imi\u0119. Kto\u015b je wypowiada\u0142. Kto\u015b kto dobrze je zna. \u201cGniewko\u201d \u2014 us\u0142ysza\u0142 \u2014 \u201cGniewomirze\u201d. Tak, to moje imi\u0119 \u2014 odpowiedzia\u0142 Gniewko w my\u015blach \u2014 Gniewomir. Takie imi\u0119 nada\u0142 mi m\u00f3j ojciec i matka. \nKiedy pomy\u015bla\u0142 o rodzicach, zrobi\u0142o mu si\u0119 mi\u0142o na sercu. Jakby promyk nadziei zatli\u0142 si\u0119 w jego sercu. Na ten jeden moment zupe\u0142nie jakby zrobi\u0142o mu si\u0119 ciep\u0142o. Wiedzia\u0142, \u017ce kto\u015b lub co\u015b si\u0119 do niego zbli\u017ca. Mo\u017ce to by\u0142 ten sam potw\u00f3r, kt\u00f3rego co dopiero spotka\u0142? Mama i tata \u2014 tam polecia\u0142a jego my\u015bl, do rodzic\u00f3w. Teraz nie by\u0142o tygrysa szabloz\u0119bnego, ani mrozu, ani \u015bniegu, ani G\u00f3ry Wezwania, teraz byli przed jego oczyma rodzice. \n    \u2022 Tato? \u2014 zapyta\u0142 Gniewko \u2014 To ty?\nLecz ojciec jego nie odpowiedzia\u0142.\n    \u2022 Tato? \u2014 zapyta\u0142 raz jeszcze pytaj\u0105c jakby echo ulatuj\u0105ce mi\u0119dzy spadzistymi szczytami G\u00f3r Wezwania.\nGniewko le\u017ca\u0142 na plecach, a kto\u015b ci\u0105gn\u0105\u0142 go za nogi. Ten kto\u015b ca\u0142y czas m\u00f3wi\u0142 do niego, ale Gniewko nie m\u00f3g\u0142 pozna\u0107 ani kto to, ani czemu ci\u0105gnie go za nogi po \u015bniegu. Zdawa\u0142o mu si\u0119, \u017ce to tygrys szabloz\u0119bny. Dok\u0142adnie tak\u0105 mia\u0142 twarz. Ale czy\u017c tygrys nie chodzi\u0142 na czterech \u0142apach? Ten chodzi na dw\u00f3ch. Owszem, ale przecie\u017c jedn\u0105 \u0142ap\u0119 mu ugodzi\u0142e\u015b toporem, wi\u0119c dlatego teraz chodzi na dw\u00f3ch. Wsta\u0142 na nogi? Owszem. Teraz chodzi jak cz\u0142owiek. Wystarczy\u0142o ugodzi\u0107 go w udo. Ale w takim razie powinien chodzi\u0107 na r\u0119kach, a on chodzi na nogach. Mo\u017cliwe. Ale sta\u0142o si\u0119 inaczej. \n\n5\n\n\tGniewko obudzi\u0142 si\u0119 w jaskini. Bi\u0142o w niej jasne \u015bwiat\u0142o wydobywaj\u0105ce si\u0119 z ogniska. By\u0142 tu kto\u015b jeszcze. Nagle pojawi\u0142 si\u0119 nad nim i ukl\u0105k\u0142. Nie widzia\u0142 kto to. Obraz przed oczami mia\u0142 nadal rozmazany. Ten kto\u015b zdj\u0105\u0142 mu buty ze st\u00f3p i w\u0142asnymi ciep\u0142ymi r\u0119koma je ogrzewa\u0142. Ten kto\u015b zdaje si\u0119, \u017ce mia\u0142 twarz tygrysa szabloz\u0119bnego. Ale Gniewko nie m\u00f3g\u0142 w stu procentach tego orzec. Zamkn\u0105\u0142 zn\u00f3w oczy i zasn\u0105\u0142.\n\t\u015anie\u017cyca ust\u0105pi\u0142a. Nasta\u0142 dzie\u0144, poranek dnia kolejnego. S\u0142o\u0144ce wychyli\u0142o si\u0119 wysoko na niebie jakby rozci\u0105gaj\u0105c si\u0119 ze snu. Wszystko sk\u0105pane by\u0142o w jego promieniach. By\u0142o ciep\u0142o i przyjemnie. Zza jaskini by\u0142o s\u0142ycha\u0107 nawet \u0107wierkanie ptak\u00f3w. Gniewko przekr\u0119ci\u0142 si\u0119 na bok, ale nikogo nie ujrza\u0142. Ognisko nadal si\u0119 lekko pali\u0142o. Usiad\u0142 wi\u0119c. \n    \u2022 Gdzie ja jestem? \u2014 pomy\u015bla\u0142 \u2014 Czy to naprawd\u0119 nie sen?\n\tNie, nie m\u00f3g\u0142 to by\u0107 sen. By\u0142 \u017cyw jak zawsze i doskonale o tym wiedzia\u0142. W jego \u015bwiadomo\u015bci nic si\u0119 nie zmieni\u0142o poza tymi niewyt\u0142umaczalnymi faktami, kt\u00f3re zdarzy\u0142y si\u0119 ubieg\u0142ej nocy. Kto\u015b go uratowa\u0142 i nie mia\u0142 poj\u0119cia kto. Ba\u0142 si\u0119 nawet my\u015ble\u0107 kim by\u0142 cz\u0142owiek o twarzy tygrysa szabloz\u0119bnego. Najwidoczniej musia\u0142 wyj\u015b\u0107. Zapewne niebawem wr\u00f3ci. Postanowi\u0142 poczeka\u0107. Czeka\u0142 wi\u0119c.\n\tPo up\u0142ywie kwadransu, postanowi\u0142 rozejrze\u0107 si\u0119 czy ten kto\u015b mo\u017ce nie czeka na niego poza jaskini\u0105? Wyszed\u0142 wi\u0119c i ku swojemu zaskoczeniu dostrzeg\u0142, \u017ce w pobli\u017cu mie\u015bci si\u0119 jeszcze kilka innych jaski\u0144. Wr\u00f3ci\u0142 si\u0119 po sw\u00f3j miecz. Fakt, \u017ce by\u0142 tu przy jego pos\u0142aniu \u015bwiadczy\u0142 o tym, \u017ce cz\u0142owiek, kt\u00f3ry go uratowa\u0142 by\u0142 mu przyjazny. To napawa\u0142o go niewiarygodn\u0105 ulg\u0105. Dobrze, ale co z tym cz\u0142owiekiem. Gdzie on jest? Postanowi\u0142 go poszuka\u0107. Poniewa\u017c nigdzie go nie widzia\u0142 na otwartej przestrzeni postanowi\u0142, \u017ce zajrzy do jednej z jaski\u0144.\n\tId\u0105c do niej pod jego stopami rozci\u0105ga\u0142 si\u0119 przepi\u0119kny pejza\u017c z jego rodzim\u0105 wiosk\u0105 w tle. Kiedy\u015b to on wpatrywa\u0142 si\u0119 z do\u0142u na o\u015bnie\u017cone szczyty G\u00f3ry Wezwania, a teraz to on spogl\u0105da\u0142 z g\u00f3ry w d\u00f3\u0142. U\u015bmiech jednak mu zszed\u0142 pr\u0119dko z ust. W jaskini do, kt\u00f3rej si\u0119 zbli\u017ca\u0142 co\u015b le\u017ca\u0142o na ziemi. Bez w\u0105tpienia to by\u0142o truch\u0142o. Tylko czyje?!\n\tZl\u0119kniony ba\u0142 si\u0119 zrobi\u0107 kolejnego kroku. Czy tam na ziemi w jaskini, czy to jest\u2026? Gdy zajrza\u0142 do \u015brodka, a\u017c zatka\u0142 usta, gdy\u017c nie m\u00f3g\u0142 nic wi\u0119cej powiedzie\u0107. Przed jego oczami le\u017ca\u0142y zw\u0142oki jego w\u0142asnego oprawcy. Ale pozbawionego g\u0142owy. Wtedy us\u0142ysza\u0142 chrobotanie \u015bniegu za sob\u0105. Obr\u00f3ci\u0142 si\u0119 pr\u0119dko i ujrza\u0142 teraz swego wybawc\u0119 we w\u0142asnej osobie.\n    \u2022 Obudzi\u0142e\u015b si\u0119 \u2014 rzek\u0142 wojownik okryty \u0142bem i sk\u00f3r\u0105 tygrysa szabloz\u0119bnego.\n\tGniewko nie m\u00f3g\u0142 uwierzy\u0107 w\u0142asnym oczom. Ruszy\u0142 w jego stron\u0119.\n\tSzli do siebie bez s\u0142\u00f3w, one by\u0142y tu zbyteczne. Gdy stan\u0119li naprzeciwko siebie rzucili si\u0119 sobie w ramiona i rozp\u0142akali. D\u0142uga trwa\u0142a ta chwila i nie chcieli jej przerywa\u0107. \n\tP\u0142atek \u015bniegu zwolna spada\u0142 z nieba. On r\u00f3wnie\u017c nie chcia\u0142 przerywa\u0107 tej podnios\u0142ej chwili. Gdy wreszcie osiad\u0142 na \u015bniegu, sta\u0142 si\u0119 cz\u0119\u015bci\u0105 g\u00f3ry\u2026 G\u00f3ry Wezwania.\n\nKONIEC": null}